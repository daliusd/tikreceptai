---
title: 'Obuolių pyragas'
pubDate: 2024-02-15
author: 'Dalius'
tags: ['obuoliai', 'desertas', 'orkaitė']
---

## Ko reikės?

- 3 kiaušiniai

- puse stiklinės cukraus (man užteko 120g)

- 2 pakeliai vanilinio cukraus (po 16g). Vanilinio cukraus galima
  dėti mažiau arba visai nedėti - jis dėl aromato

- 50 ml aliejaus. Saulėgražų turbūt geriausiai tinka. Bandžiau ir
  su alyvuogių, bet jis turi skonį, kuris labiau tinka paprastiems
  patiekalas, o ne saldumynams, taigi gali nepatikti.

- miltų tiek, kad tešla būtų kaip tiršta grietinė (man užteko
  100g)

- šaukštelis kepimo miltelių (be didelio kaupo) apie 10g. Galima
  ir be jų, bet būtinai atskirkite baltymus nuo trynių ir plakite
  atskirai.

- 0.5 kg rūgščių obuolių, labai tinka antaniniai

## Kaip gaminti?

1. Obuolius nulupti, išpjauti sėklalizdžius, supjaustyti vienodomis
   skiltelėmis. Supjaustytus obuolius iškarto apibarstyti vaniliniu arba
   paprastu cukrumi.

1. Kiaušinius išplakti su cukrumi (plakti apie 2-3min), toliau plakant berti
   miltus, sumaišytus su kepimo milteliais, supilti aliejų. Maišant dėti
   šaukštą miltų, šaukštą aliejaus, ir vėl porą šaukštų miltų ir aliejaus.
   Žiūrėti, kad tešla taptų grietinės tirštumo. Sumaišius supilti tešlą į
   riebalais pateptą skardą, sviestiniu popieriumi išklotą formą ar skardą.
   Paruoštus obuolius suberti ant tešlos ir truputi įspausti juos į tešlą.

1. Pyragą dėti į įkaitintą orkaitę. Kepti apie 45 minutes. Pirmas 15 minučių
   kepti karštesnėje (apie 250 laipsnių), o baigti kepti 180-200 laipsnių
   temperatūroje. Paprastai man iškepa greičiau. Ne karštoje, o vidutinio
   karštumo orkaitėje kepinys kepa ilgiau, bet nesukrenta ir ilgiau lieka
   šviežias
