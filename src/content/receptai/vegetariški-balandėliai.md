---
title: 'Vegetariški balandėliais'
pubDate: 2024-02-15
author: 'Dalius'
tags: ['kopūstas', 'pagrindinis']
---

## Ko reikės?

- Kopūsto galvos

- Stiklinės ryžių

- 2 svogūnų

- 3 morkų

- Vidutinio dydžio cukinijos

- 2 pomidorų

- 2 skiltelių česnako

- Kelių šaukštų grietinės

- Poros šaukštų pomidorų padažo

- Druskos, pipirų, maltos raudonosios paprikos, kitų mėgiamų prieskonių

## Kaip gaminti?

- Kopūsto galvą dedame į verdantį vandenį ir atskiriame po vieną lapus. Juos
  pamirkome kelias minutes vandenyje, kad suminkštėtų. Lapus sudedame į lėkštę,
  kad atvėstų. Po to iš lapų išpjauname kietąją dalį.

- Įdarui išverdame ryžius ir atvėsiname. Svogūnus supjaustome mažais kubeliais,
  morkas, cukiniją sutarkuojame burokine tarka, pomidorus nulupame ir
  supjaustome nedideliais gabalėliais, česnakus sukapojame. Keptuvėje
  apkepiname svogūnus ir česnakus. Po to į keptuvę sudedame morkas ir cukiniją.
  Kai daržovės beveik suminkštėja, sudedame pomidorus. Viską pagardiname
  prieskoniais. Pakepiname dar minutę ir nuimame nuo ugnies. Į daržoves
  įmaišome išvirtus ryžius ir paliekame atvėsti.

- Į suminkštėjusius kopūsto lapus dedame šiek tiek įdaro ir susukame. Paruoštus
  balandėlius dedame į puodą, užpilame stikline vandens. Puodą uždengiame
  dangčiu ir troškiname. Visas procesas užtrunka gal 20-25 minutes, kol
  kopūstai suminkštėja. Prieš baigiant troškintis, į puodą įdedame grietinę ir
  pomidorų padažą. Jei trūksta, įberiame druskos, prieskonių. Dar leidžiame
  paburbuliuoti kelias minutes ir galime tiekti. Galite valgyti įprastai – su
  bulvių košės garnyru arba su ryžiais.
