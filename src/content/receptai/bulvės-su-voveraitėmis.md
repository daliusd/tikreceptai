---
title: 'Bulvės su voveraitėmis'
pubDate: 2024-02-15
author: 'Dalius'
tags: ['voveraitės', 'pagrindinis', 'keptuvė']
---

## Ko reikės?

- 1 kg. bulvių

- 250 – 350 g. šviežių voveraičių

- 150 g. šoninės su raumenuku

- 1 didelio svogūno

- 1 v. šaukšto miltų

- 1 stiklinės pieno

- 1/2 stiklinės grietinėlės

- šviežiai maltų pipirų, jūros druskos

- žiupsnelio šviežių čiobrelių (krapai irgi tiks)

## Kaip gaminti?

- Pasūdytame vandenyje apie 5-7 minutes apvirkite voveraites. Išgriebkite jas
  iš vandens ir nusausinkite.

- Išvirkite bulves.

- Įkaitinkite keptuvę, suberkite kubeliais pjaustytą šoninę ir smulkiai
  pjaustytą svogūną. Kepkite maišydami ant nekarštos ugnies, kol šoninė apkeps,
  o svogūnai pagels.

- Į keptuvę su šonine ir svogūnais supilkite voveraites ir dar porą minučių
  pakepinkite. Suberkite miltus, maišant trumpai pakepkite ir supilkite pieną,
  pagardinkite druska, pipirais. Kai padažas ims tirštėti, nukelkite nuo
  ugnies.

- Patiekite virtas bulves su voveraitėmis ir šoninės padažu, papuoškite
  šviežiais krapais. Skanaus!
